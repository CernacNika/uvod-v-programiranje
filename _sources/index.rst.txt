Uvod v programiranje
####################

Programiranje različnim ljudem
`pomeni <https://en.wikipedia.org/wiki/Broadcast_programming>`_
`različne <https://en.wikipedia.org/wiki/Mathematical_programming>`_
`stvari <https://en.wikipedia.org/wiki/Neuro-linguistic_programming>`_.
Mi se bomo ukvarjali s trenutno najbolj uveljavljenim pomenom:
računalniškim programiranjem, cilj katerega je, da računalniku dopovemo,
kako naj namesto nas naredi tisto, česar mi ne zmoremo ali preprosto nočemo.

Računalnike najpogosteje programiramo s pomočjo *programskih jezikov*.
Tako kot naravni jeziki imajo tudi ti svoja pravila zapisa in pomena,
a so običajno bolj preprosti, saj jih morajo razumeti tako ljudje kot računalniki.
Nekateri izmed obstoječih programskih jezikov so bliže ljudem,
drugi bliže računalnikom, vsi pa slonijo na zelo podobnih idejah.
Ko znamo programirati v enem, lahko hitro preklopimo na drugega.
Mi se bomo učili programirati v Pythonu, ki je eden preprostejših in zato
primeren za učenje, hkrati pa izjemno popularen, zato bo pridobljeno znanje takoj uporabno.

Uvod v uvod v programiranje
===========================

Najprej si bomo ogledali osnovne dele, iz katerih sestavljamo programe.

.. toctree::
    :maxdepth: 1

    1-uvod-v-uvod-v-programiranje/1-1-delo-s-pythonom
    1-uvod-v-uvod-v-programiranje/1-2-funkcije
    1-uvod-v-uvod-v-programiranje/1-3-logicne-vrednosti

Če računalnik rezultate izračunov zadrži v svojih čipih, v katere ne moremo
videti, nam to ne pomaga preveč. Zato si bomo ogledali, na kakšen način se lahko
računalnik pogovarja z zunanjim svetom.

* računski učinki
* branje in pisanje na konzolo
* programiranje želvice

Glavna prednost računalnika je, da se pri ponavljajočih stvareh ne utrudi,
ne zmoti in ne naveliča. Pogledali bomo, kako računalniku povemo, naj stvar
naredi večkrat.

* rekurzija
* zanka ``while``
* zanka ``for``


Osnovna orodjarna
=================

Po tem, ko smo dobili grobo idejo o tem, kaj sploh pomeni programirati,
si bomo podrobneje ogledali najpogosteje uporabljana orodja, ki jih nudi Python.

Izdelava večjega programa
=========================

Orodja poznamo, zdaj pa bi z njimi radi naredili nekaj koristnega. Kako napišemo
program, ki ga bo znal uporabljati neprogramer? In kako se sploh lotimo pisanja
programa s tisoč vrsticami, da se ne bomo izgubili?

Osnove računalništva
====================

Za konec si bomo ogledali še malo bolj splošno sliko: kaj so algoritmi, kako
primerjamo njihovo učinkovitost in kako je sploh narejen računalnik.
